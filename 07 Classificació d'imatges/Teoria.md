<div style="display: flex; width: 100%;">
    <div style="flex: 1; padding: 0px;">
        <p>© Albert Palacios Jiménez, 2024</p>
    </div>
    <div style="flex: 1; padding: 0px; text-align: right;">
        <img src="./assets/ieti.png" height="32" alt="Logo de IETI" style="max-height: 32px;">
    </div>
</div>
<br/>

# Classificació d'imatges


La **classificació binària** és un tipus de problema d'aprenentatge automàtic on un model assigna una de dues etiquetes possibles a cada entrada. Per exemple:

- Classificar un correu electrònic com a "spam" o "no spam"
- Identificar si una imatge conté un objecte específic (com un gat) o no.

Farem la classificació binària en dues fases:

- **Train** (entrenament), en aquesta fase mostrem molts exemples dels dos tipus que volem classificar per entrenar la xarxa
- **Classify** (classificació), fer servir la xarxa entrenada per classificar nous objectes a partir del què la xarxa ha après dels exemples durant l'entrenament

Hem d'organitzar les dades per poder fer aquestes dues fases:

<center>
<img src="./assets/exemple0.png" style="max-width: 90%; max-height: 250px;" alt="">
<br/>
</center>
<br/>

- L'arxiu **"./data/training.zip"**, un cop descomprimit genera la carpeta **"./data/training"** que conté les dades amb les que entrenarem la xarxa.

    Com que és una classificació binària només pot tenir 2 carpetes, una amb exemples que compleixen la classificació i una altre amb exemples que **no** compleixen la classificació.

    A l'**"Exemple 0"** hi ha la carpeta *'cat'* amb fotos de gats i la carpeta *non_cat* amb fotos d'animals que no són gats.

- L'arxiu **"./data/testing.zip"**, un cop descomprimit genera la carpeta **"./data/testing"** que té imatges aleatòries que compleixen i no compleixen la condició, per poder testejar la xarxa entrenada.

    A l'**"Exemple 0"** hi ha imatges aleatòries d'animals que són gats i d'altres animals.

Igualment, a l'**"Exemple 0"**, tenim dos programes **Python**:

- **"ai_train.py"** entrena una xarxa neural amb les dades de **"./data/training.zip"**

- **"ai_classify.py"** fa servir la xarxa entrenada per classificar nous exemples, en aquest cas els exemples de **"./data/testing.zip"**

**Important:** L'arxiu d'entrenament **"ai_train.py"** genera dos arxius:

- **"iscat_config.json"** que conté la configuració de la xarxa i és necessari per poder-la fer servir per classificar

- **"iscat_model.pth"** que conté la xarxa entrenada durant la fase d'entrenament, i és l'encarregada de classificar noves fotos

**Nota**: Les dades es guarden en un **.zip** per no tenir centenars d'arxius al projecte.

# Paràmetres

Cal entendre aquests conceptes:

- **Device**: és el dispositiu que farà les operacions matemàtiques, si diu (GPU accelerated) anirà més ràpid.

- **Model**: és el model de la xarxa entrenada, que farem servir per predir noves imatges (o textos, ...)

- **Accuracy**: és la fiabilitat de la xarxa, és a dir el % de vegades que dóna una resposta correcta. A més pròxim a 100% millor.

- **Epoch**: és cada vegada que es repeteix un entrenament/validació de l'entrenament

- **Millor model**: cada Epoch genera un nou model que es valida, si és el millor que hem trobat el guardem

- **Early stopping**: Comparació per deixar d'entrenar la xarxa si veiem que ja no millora o que està empitjorant

- **Patience**: Cops que repetim un Epoch sense millorar abans de provocar l'**early stopping**

- **Image size**: Mida a la que s'entrenen les imatges, que és prou gran com per fer un bon entrenament però prou petita com perquè l'entrenament vagi ràpid i no trigui hores

Paràmetres més específics:

- **Batch size**: significa el número de vegades que processa mostres abans d'actualitzar els pessos de les neurones

- **Learning rate**: valor amb el que es modifiquen els pesos per intentar millorar el model, segons si hem encertat o fallat la predicció (un valor 0.0001 vol dir que es modifiquen molt poc)

- **Validation split**: defineix quina part de les dades es dedica a entrenament i quina a validació. 0.2 vol dir que un 20% del total de dades disponibles es dedicarà a validar l'entrenament per decidir si la xarxa de l'últim EPOCH és millor o pitjor que la que hem guardat com a millor.

## Entrenament amb PyTorch

Per entrenar una xarxa amb PyTorch seguim els següents passos:

- Preparar les dades (descomprimir l'arxiu .zip)
- Preparar el model 
    En el cas d'imatges de l'exemple fem servir **ResNet18**
    Definim la sortida com a binària amb **Sigmoid**
- Guardar la configuració del model per poder-la llegir al fer la classificació en un arxiu **".json"**
- Definim que cada EPOCH d'entrenament tindrà dues fases
    **Entrenament** escull dades aleatories per entrenar
    **Validació** valida el nou model amb dades aleatòries
    Això permet descartar el model si és pitjor que el de l'anterior EPOCH
- Carregar les dades 
    Ho fem amb els **loaders** per optimitzar l'entrenament
    Definim una mida d'imatges a entrenar
    Diem que les imatges s'agafin en un ordre aleatori
    Diem quantes mostres s'han d'agafar en cada bloc d'entrenament
    Igual per les mostres de validació ...
- Definir 'early stopping' que permet aturar l'entrenament si veu que jan o millora o inclús empitjora
- Definir què fa cada 'EPOCH', bàsicament fer l'entrenament
- Definir com es valida cada 'EPOCH', passar mostres a la última xarxa entrenada per veure si té més encerts que la millor trobada (i si té més encerts definir-la com a millor xarxa)
- Acabar l'entrenament guardant la millor xarxa de totes les entrenades a cada EPOCH en un arxiu **".pth"**
- Esborrar la carpeta d'entrenament

## Classificació amb PyTorch

Per classificar objectes en una xarxa entrenada amb PyTorch:

- Si n'hi ha, descomprimir les dades a classificar
- Crear el model fent servir la configuració d'entrenament
- Definir les transformacions perquè coincideixin amb les de l'entrenament
- Carregar el model de l'arxiu **".pth"** que farà la classificació
- Evaluar les dades a classificar segons el model